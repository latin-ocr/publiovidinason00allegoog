102 · Tae Song os Orpheus. [Maras.

tristia ri spatium ponendi sata dedissent. ’
qua licet, aeternus tamen es3 quotiensque repellit
ver hiemem, Piscique Aries succedit aquos0, 1⁶5
tu totiens oreris, viridique in cespite flores.
te meus ante omnes genitor dilexit, et orbe
in medio positi caruerunt praeside Delphi,
dum deus Eurotan immunitamque frequentat
Sparten: nec citharae, nec sunt in honore sagittae. ¹70
inmemor ipse sui non retia ferre recusat,
non tenuisse canes, non per juga montis iniqui
isse comes; longaque alit assuetudine flammas.
‘Jamque fere medius Titan venientis et actae
noctis erat, spatioque pari distabat utrimque:
corpora veste levant, et suco pinguis olivi
splendescunt, latique ineunt certamina disci.
·Qrem prius aerias libratum Phoebus in auras
misit, et oppositas disjecit pondere nubes.
recidit in solidam longo post tempore terram
pondus, et exhibuit junctam cum viribus artem.
protinus imprudens actusque cupidine ludi
tollere Taenarides orbem properabat3 at illum
dura repercussum subjecit in aera tellus
in vultus, Hyacinthe, tuos. Expalluit aeque
quam puer ipse deus3 collapsusque excipit artus,
et modo te refovet, modo tristia vulnera siccat,
nunc animam admotis fugientem sustinet herbis.
‘Nil prosunt artes: erat immedicabile vulnus.
ut si quis violas riguove papaver in hort0,
liliaque infringat fulvis haerentia virgis,
marcida demittant subito caput illa gravatum,
nec se sustineant, spectentque cacumine terram:
sic vultus moriens jacet, et defecta vigore
ipsa sibi est oneri cervix humeroque recumbit.
“‘Laberis, Oebalide‚ prima fraudate iuuenta,

 

