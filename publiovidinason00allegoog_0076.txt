V1.213.] She boasts herself above Latona. 61

in quamcumque domus adverti lumina partem, 180
immensae spectantur opes. Accedit eodem

digna dea facies. Huc natas adice septem

et totidem juvenes, et mox generosque nurusque.
quaerite nunc, habeat quam nostra superbia causam!
nescio quoque audete satam Titanida Coeo ¹85
Latonam praeferre mihi, cui maxima quondam
exiguam 'sedem pariturae terra negavit.

nec caelo, nec humo, nec aquis dea vestra recepta est;
exsul erat mundi, donec miserata vagantem,

Hospita tu terras erras, ego (dixit) in undr‘s,· ¹90
instabilemque locum Delos dedit. Illa duorum

sacta parens: uteri pars haec est septima nostri.

‘Sum selix: quis enim neget hoc? felixque manebo:

hoc quoque quis dubitet? tutam me copia fecit.

major sum, quam cui possit Fortuna nocere: ¹95
multaque ut eripiat, multo mihi plura relinquet.
excessere metum mea jam bona. Fingite demi

huic aliquid populo natorum posse meorum:

non tamen adnumerum redigar spoliata duorum,
Latonae turbam: quae quantum distat ab orba? 200
ite, satisque superque sacri, laurumque capillis
ponite! Deponunt, infectaque sacra relinquunt,
quodque licet, tacito venerantur murmure numen.

Indignata dea est; summoque in vertice Cynthi

talibus est dictis gemina cum prole locuta: 205
‘En ego vestra parens, vobis animosa creatis,

et, nisi Junoni‚ nulli cessura dearum,

an dea sim, dubitor; perque omnia saecula cultis
arceor, Ο nati, nisi vos succurritis, aris.

nec dolor hic solus: diro convicia facto 210
Tantalis adjecit, rosque est postponere natis
³⁹⁵2 suis, et me, quod in ipsam recidat, ornan

arisit, et exhibuit linguam scelerata paternam?

 

