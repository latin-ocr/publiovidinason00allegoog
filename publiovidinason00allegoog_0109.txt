94 Tae Death osHercules. [Marau

pascere, et hanc pestem specta, crudelis, ab alto,

corque ferum satia. Vel si miserandus et hosti

hoc aestu tibi sum, diris cruciatibus aegram

invisamque animam natamque laboribus aufer. 130

mors mihi munus erit: decet haec dare dona novercam.

ergo ego foedantem peregrino templa cruore

Busirin domui? saevoque alimenta parentis

Antaeo eripui? nec me pastoris Hiberi

forma triplex, nec sorma triplex tua, Cerbere‚ movit?

vosne, manus, validi pressistis cornua tauri? ‘

vestrum opus Elis hahet, vestrum Stymphalides undae,
· Partheniumque nemus? vestra virtute relatus

Thermodontiaco caelatus balteus auro,

pomaque ab insomni concustodita dracone? 190

nec mihi Centauri potuere resistere, nec mi

Arcadiae vastator aper? nec profuit hydrae

crescere per damnum, geminasque resumere vires?

quid, cum Thracis equos humano sanguine pingues

plenaque corporibus laceris praesepia vidi, · ¹9⁵

visaque dejeci, dominumque ipsosque peremi?

his elisa ¹jacet moles Nemeaea lacertis;

hac caelum cervice tuli. Defessa jubendo est

saeva Jovis conjunx: ego sum indefessus agendo·

sed nova pestis adest, cui nec virtute resisti, 200

nec telis armisque potest. Pulmonibus errat

ignis edax imis, perque omnes pascitur artus.

at valet Eurystheus! Et sunt, qui credere possint

esse deosi’ Dixit, perque altum saucius Oeten

haud aliter graditur, quam si venabula taurus 205

corpore fixa gerat, sacrique refugerit auctor.

saepe illum gemitus edentem, saepe frementem,

saepe retemptantem totas refringere vestes,

sternentemque trabes, irascentemque uideres
montibus, aut patrio tendentem bracchia caelo. m

 

