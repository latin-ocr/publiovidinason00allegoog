’ 34 T lte Searclt of Cadmus· [Menan. .

ad caelum frontem, mugitibus impulit auras.

atque ita respiciens comites sua terga sequentes

procubuit, teneraque latus summisit in herba.
Cadmus agit grates peregrinaeque oscula terrae

figit, et ignotos montes agrosque salutat. 25

sacra Jovi facturus erat: jubet ire ministros

et petere e vivis libandas sontibus undas.

silva vetus stabat nulla violata securi,

et specus in medio, virgis ac vimine densus,

efficiens humilem lapidum compagibus arcum, 30

uberibus secundus aquis, ubi conditus antro

Martius anguis erat, cristis praesignis et auro:

igne micant oculi, corpus tumet omne veneno,

tresque vibrant linguae, triplici stant ordine dentes.
(Quem postquam Tyria lucum de gente profecti 35v

infausto tetigere gradu, demissaque in undas

urna dedit sonitum, longo caput extulit antro

caeruleus serpens, horrendaque sibila misit.

effluxere urnae manibus, sanguisque relinquit

corpus, et attonitos subitus tremor occupat artus. 40

ille volubilibus squamosos nexibus orbes

torquet, et immensos saltu sinuatur in arcus:

ac media plus parte leves erectus in auras

despicit omne nemus, tantoque est corpore, quanto

si totum spectes, geminas qui separat Arctos. 45

nec mora, Phoenicas, sive illi tela parabant,

sive sugam, sive ipse timor prohibebat utrumque,

occupat: hos morsu, longis amplexibus illos

hos necat afflati funesta tabe veneni.
Fecerat exiguas jam sol altissimus umbras: 5⁰

quae mora sit sociis, miratur Agenore natuS,

vestigatque viros: tegumen direpta leonis

l’ellr's erat, telum splendenti lancea lerro
et jaculum, teloque animus praestantior omni.

 

