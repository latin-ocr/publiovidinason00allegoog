111. 3, 54] The Exile's Sick Chamber. 175

Si jam deficiam, subpressaque lingua palato
Vix instillato restituenda mero,

Nuntiet huc aliquis dominam venisse, resurgam,
Spesque tui nobis causa vigoris erit.

Ergo ego sum dubius vitae, tu forsitan istic 23
Jucundum nostri nescia tempus agis?

Non agis, adfirmo: liquet hoc, carissima, nobiS,
Tempus agi sine me non nisi triste tibi.

Si tamen implevit mea sors, quos debuit, annoS,
Et mihi vivendi tam cito finis adest: 30

Qantum erat, O magni, morituro parcere, Divi,
Ut saltem patria contumularer humo?

Vel poena in tempus mortis dilata luisset,
Vel praecepisset mors properata sugam.

Integer hanc potui nuper bene reddere lucemr 35
Exsul ut occiderem, nunc mihi vita duta est.

Tam procul ignotis igitur moriemur in oriS,
Et fient ipso tristia fata loco?

N ec mea consueto languescent corpora lecto?
Depositum nec me qui fleat, ullus erit? 40

Nec dominae lacrimis in nostra cadentibus ora
Accedent animae tempora parva meae?

Nec mandata dabo, nec cum clamore supremo
Labentes oculos condet amica manus?

Sed sine funeribus caput hoc, sine honore sepulcri 45
Indeploratum barbara terra teget?

Ecquid, ut audieris, tota turbabere mente,
Et feries pavida pectora fida manu?

Ecquid, in has frustra tendens tua bracchia partes,
Clamabis miseri nomen inane viri? 50

Parce tamen lacerare genas, nec scinde capillos:
Non ribi nunc primum, lux mea, raptus ero.

Cum patriam amisi, tunc me periisse putatos

Et prior et gravior mors fuit illa milit.

 

