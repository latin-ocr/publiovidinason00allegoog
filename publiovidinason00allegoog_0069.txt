54 Τ Ire Wundering of Ceres. [Massa

venit et ad Cyanen. Ea ni mutata suisset, 465
omnia narrasset; sed et os et lingua volenti
dicere non aderant, nec quo loqueretur, habebat.
signa tamen manifesta dedit, notamque parenti,
illo sorte loco delapsam in gurgite sacr0,
Persephones zonam summis ostendit in undis. 470
quarn simul agnovit, tamquam tunc denique raptam
scisset, inornatos laniavit diva capillos,
et repetita suis percussit pectora palmis.
nescit adhuc ubi sit; terras tamen increpat omnes,
ingratasque vocat, nec frugum munere dignas: 475
Trinacriam ante alias, in qua vestigia damni
repperit. Ergo illic saeva vertentia glebas
fregit aratra manu, parilique irata colonos
ruricolasque boves leto dedit, arvaque jussit
fallere depositum, vitiataque semina fecit. 480
fertilitas terrae latum vulgata per orbern
salsa jacet3 primis segetes moriuntur in herbis,
et modo sol nimius, nimius modo corripit imber;
sideraque ventique nocent, avidaeque volucres
semina jacta legunt; lolium tribulique fatigant 485
triticeas messes, et inexpugnabile gramen.

Turn caput Eleis Alpheias extulit undis,¹
rorantesque comas a fronte removit ad aures,
atque aitr ‘O toto quaesitae virginis orbe
et frugum genitrix, immensos siste labores, 490
neve tibi fidae violenta irascere terrae:
terra nihil meruit, patuitque invita rapinae.
nec sum pro patria supplex3 huc hospita veni:
Pisa mihi patria est, et ab Elide ducimus ortus.
Sicaniam peregrina colo, sed gratior omni 495
haec mihi terra solo est. Hos nunc Arethusa penates
hanc habeo sedem3 quarn tu, mitissima, serva.
mota loco cursim, tantique per aequoris undas

 

