148 T ke Worship os AEsculapt‘us· [Meam.

Parthenopen, et ab hac Cumaeae templa Sibyllae.
hinc calidi fontes lentisciferumque tenetur

Linternum, multamque trahens sub gurgite arenam ¹
Volturnus, niveisque frequens Sinuessa columbiS, 715
Minturnaeque graveS, et quam tumulavit alumnus,
Antiphataeque domus, Trachasque obsessa palude, ·
et tellus Circaea, et spissi litoris Antium.

Huc ubi veliferam nautae advertere carinam -
asper enim jam pontus erat - deus explicat orbes, 720
perque sinus crebros et magna volumina labens,
templa parentis init flavum tangentia litus.
aequore pacato patrias Epidaurius aras
linquit, et hospitio juncti sibi numinis usus
litoream tractu squamae crepitantis arenam 725
sulcat, et innixus moderamine navis in alta
puppe caput posuit, donec Castrumque sacrasque
Lavini sedes Tiberinaque ad ostia venit.

Huc omnes populi passim, matrumque patrumque
obvia turba ruit, quaeque ignes, Troica, servant, 730
Vesta, tuos, laetoque deum clamore salutant ;
quaque per adversas navis cita ducitur· undae,
tura super ripas aris ex ordine factis
parte ab utraque sonant, et odorant aera fumis:
ictaque conjectos incalfacit hostia cultros. 735

Jamque caput rerum, Romanam intraverat urbem.

, erigitur serpens, summoque acclinia malo
colla movet, sedesque sibi circumspicit aptas·

scinditur in geminas partes circumfluus amnis:
ansula nomen habet3 laterumque e parte duorum 740

porrigit aequales media tellure lacertos.

huc se de Latia pinu Phoebeius anguis

contulit, et linem specie caeleste resumpta
luctibus imposuit, venitque salutifer Urbi.

 

