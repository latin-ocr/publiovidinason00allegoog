1. r, 58.] Penelope to Ulysses.

Argolici rediere duces: altaria sumant3
Ponitur ad patrios barbara praeda deos;
Grata serunt nymphae pro salvis dona maritis ς
Illi victa suis Troica sata canunt.
Mirantur justique senes trepidaeque puellae:
Narrantis conjunx pendet ab ore viri. 30
Atque aliquis posita monstrat sera proelia mensa,
Pingit et exiguo Pergama tota mero:
‘Hac ibat Simois, hac est Sigeia tellus,
Hic steterat Priami regia celsa senis;
Illic Aeacides, illic tendebat Ulixes3
Hic alacer missos terruit Hector equos.’
Omnia, namque tuo senior, te quaerere missO,
Retulerat gnato Nestor, atille milri.
Retulit et ferro Rhesumque Dolonaque caesos,
thue sit hic somno proditus, ille dolo. 40
Ausus es, O nimium nimiumque oblite tuorum,
Thracia nocturno tangere castra dolo,
Totque simul mactare viros, adjutus ab unoi
Athene cautus eras et memor ante mei?
Usque metu micuere sinus, dum victor amicum 45
Dictus es Ismariis isse per agmen equis.
Sed mihi quid prodest vestris disjecta lacertis
Ilios et murus quod suit, esse solum,
Si maneo qualis Troja durante manebam,
Virque mihi dempto fine carendus abest? 50
Diruta sunt aliis, uni mihi Pergama restant,
Incola captivo quae bove victor arat.
Jam seges est, ubi Troia suit, resecandaque falce
Luxuriat Phrygio sanguine pinguis humus;
Semisepulta virum curvis feriuntur aratris 55
Ossa3 ruinosas occulit herba domos.
Victor abes: uec scire mihi, quae causa morandi,
Aut in quo lateas ferreus orbe, licet.

 

