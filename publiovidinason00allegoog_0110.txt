lx.243.] Thesuneral Pile.

² Ecce Lichan trepidum latitantem rupe cavata
aspicit3 utque dolor rabiem collegerat omnem,
‘Tune, Licha,' dixit ‘feralia dona dedisti?
tune meae necis auctor erisi' Tremit ille, pavetque
pallidus, et timide verba excusantia dicit. 215
dicentem genibusque manus adhibere parantem
corripit Alcides, et terque quaterque rotatum
mittit in Euboicas tormento fortius undas.
ille per aerias pendens induruit auras;
utque serunt imbres gelidis concrescere ventis, 220
inde nives fieri, nivibus quoque molle rotatis
astringi, et spissa glomerari grandine corpus:
sic illum validis actum per inane lacertis
exsanguemque metu necquicquam humoris habentem,
in rigidos versum silices prior edidit aetas. 2²5
nunc quoque in Euboico scopulus brevis emicat alto
gurgite, et humanae servat vestigia formae,
quem, quasi sensurum, nautae calcare verentur,
appellantque Lichan.

At tu, Jovis inclita proles,
arboribus caesis, quas ardua gesserat Oete, 230
inque pyram structiS, arcum pharetramque capacem
regnaque visuras iterum Trojana sagittas
ferre jubes Poeante satum, quo flamma ministro
subdita3 dumque avidis comprenditur ignibus agger,
congeriem silvae Nemeaeo vellere summam ²35
sternis et imposita clavae cervice recumbis,
haud alio vultu, quam si conviva jaceres
inter plena meri redimitus pocula sertis.

Jamque valens et in omne latus diffusa sonabat,
securosque artus contemptoremque petebat 240
flamma suum. Timuere dei pro vindice terrae:
quos ita, sensit enim, laeto Saturnius ore
Juppiter adloquitur: ‘Nostra est timor iste voluptas,

 

