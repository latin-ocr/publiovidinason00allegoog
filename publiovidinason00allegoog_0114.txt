X. 74] Half-raon, but lost agatii.

exsangues flebant animae3 nec Tantalus undam
captavit refugam, stupuitque Ixionis orbis,

nec carpsere jecur volucres, urnisque vacarunt
Belides, inque tuo sedisti, Sisyphe, saxo.

tunc primum lacrimis victarum carmine fama est 45
Eumenidum maduisse genas. Nec regia conjunx
sustinet oranti, nec qui regit ima, negare:
Eurydicenque vocant. Umbras erat illa recentes
inter, et incessit passu de vulnere tardo.

hanc simul et legem Rhodopeius accipit heroe, 50
ne flectat retro sua lumina, donec Avernas

exierit valles, aut irrita dona sutura.

Carpitur acclivis per muta silentia trameS,
arduus, obscurus, caligine densus opaca.
nec procul afuerunt telluris margine summae: 55
hic, ne deficeret metuens, avidusque videndi,
flexit amans oculos3 et protinus illa relapsa est,
bracchiaque intendens prendique et prendere captans
nil nisi cedentes infelix arripit auras.
jamque iterum moriens non est de conjuge quicquam
questa suo: quid enim nisi se quereretur amatam?
supremumque Vale! quod jam vix auribus ille
acciperet, dixit, revolutaque rursus eodem est.

Non aliter stupuit gemina nece conjugis OrpheuS,
quam tria qui timidus, medio portante 'catenas 65
colla canis vidit; quem non pavor ante reliquit,
quam natura prior, saxo per corpus oborto:
quique in se crimen traxit voluitque videri
Olenos esse nocens, tuque Ο confisa figurae,
infelix Lethaea, tuae, junctissima quondam 70
pectora, nunc lapides, quos humida sustinet Ide.

Orantem frustraque iterum transire volentem
portitor arcuerat. Septem tamen ille diebus
squalidusin ripa Cereris sine munere sedit,

347502

 

