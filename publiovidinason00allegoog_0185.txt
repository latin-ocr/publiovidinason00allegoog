172 Skorter Poems. [Tmsrtn

Si licet exemplis in parvo grandibus uti, ²5
Haec facies Trojae‚ curn caperetur, erat.

Jamque quiescebant voces hominumque canumque,
Lunaque nocturnos alta regebat equos.

Hanc ego suspiciens et ab hac Capitolia cernens,
Quae nostro frustra juncta suere lari, 30

‘Numina vicinis habitantia sedibus,’ inquam,
‘Jamque oculis numquam templa videnda meis,

Dique relinquendi, quos urbs tenet alta Quirini,
Este salutati tempus in omne mihil

Et quamquam sero clipeum post vulnera sumo, 35
Attamen hanc odiis exonerate sugam,

Caelestique viro, quis me deceperit error,
Dicite: pro culpa ne scelus esse putet.

Ut quod vos scitiS, poenae quoque sentiat auctor,
Placato possum non miser esse deo.’ 40

Hac prece adoravi superos eg03 pluribus uxor,¹
Singultu medios impediente sonos.

Illa etiam, ante Lares passis prostrata capillis,
Contigit exstinctos ore tremente focos,

Multaque in adversos effudit verba Penates 45
Pro deplorato non valitura viro.

Jamque morae spatium nox praecipitata negabat,
Versaque ab axe suo Parrhasis arctos erat.

Quid facerem? blando patriae retinebar amore3
Ultima sed jussae nox erat illa fugae. 50

Ah l quotiens aliquo dixi properante ⁶ Quid urgues?
Vel quo festines ire, vel unde, vide l'

Ahl quotiens certam me sum mentitus habere
Horam, propositae quae foret apta viae.

Ter limen tetigi, tersum revocatus, etipse
Indulgens animo pes mihi tardus erat3

Saepe Vale dicto rursus sum multa locutus„

Et quasi discedens oscula summa dedu,

 

