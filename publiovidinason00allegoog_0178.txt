1. arro] Penelope to Ulysses. 165

Atque alios reseram, quos omnes turpiter absens
Ipse tuo partis sanguine rebus alis?

Irus egens pecorisque Melanthius actor edendi 95
Ultimus accedunt in tua damna pudor.

Tres sumus inbelles numero, sine viribus uxor,
Laertesque senex, Telemachusque puer.

Ille per insidias paene est mihi nuper ademptus,
Dum parat invitis omnibus ire Pylon. roo

Di, precor, hoc jubeant, ut euntibus ordine satis
Ille meos oculos comprimat, ille tuos.

Hinc faciunt custosque boum longaevaque nutrix,
Tertius immundae cura fidelis harae.

Sed neque Laertes, utqui sit inutilis armis, ¹05
Hostibus in mediis regna tenere potest.

Telemacho veniet, vivat modo, sortior aetas:
Nunc erat auxiliis illa tuenda patris.

Nec mihi sunt vires inimicos pellere tectis:
Tu citius venias, portus et aura tuis. no

Est tibi, sitque, precor, gnatus, qui mollibus annis
In patrias artes erudiendus erat.

Respice Laerten,‘ut jam sua lumina condaS,
Extremum sati sustinet ille diem.

Certe ego, quae sueram te discedente puella, 115
Protinus ut venias, sacta videbor anus.

 

