110 The Story of Midas. [Mum i

pollice sollicitat, quorum dulcedine captus 170
Pana jubet Tmolus citharae summittere cannas.

Judicium sanctique placet sententia montis
omnibus. Arguitur tamen, atque injusta vocatur
unius sermone Midae. Nec Delius aures
humanam stolidas patitur retinere figuram3 ¹75
sed trahit in spatium, villisque albentibus implet,
instabilesque imas facit, et dat posse moveri.
cetera sunt hominis: partem damnatur in unam,
induiturque aures lente gradientis aselli.

Ille quidem celat, turpique onerata pudore '130
tempora purpureis temptat velare tiaris3 ·
sed solitus longos serro resecare capillos
viderat hoc famulus. Qui, cum nec prodere visum
dedecus auderet, cupiens efferre sub auras,
nec posset reticere tamen, secedit, humumque 185
effodit, et, domini quales aspexerit aures,
voce refert parva, terraeque inmurmurat haustae;
indiciumque suae vocis tellure regesta
obruit, et scrobibus tacitus discedit opertis.
creber arundinibus tremulis ibi surgere lucus ¹90
coepit, et, ut primum pleno maturuit anno,
prodidit agricolam. Leni nam motus ab austro
obruta verba refert, dominique coarguit aures.

 

